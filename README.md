# Human Centered Design @cmda-minor-web 2021

Ik heb samengewerkt met Darice de Cuba. Darice is op latere leeftijd doof geworden en ervaart het lezen van podcasts niet altijd als prettig. Ze mist vaak de nuance van het gesprek. Aan mij de taak om dit voor haar te verbeteren.

## Inhoud
* [Probleem](https://github.com/StanBankras/human-centered-design-2021#probleem)
* [User scenario](https://github.com/StanBankras/human-centered-design-2021#user-scenario)
* [Tests](https://github.com/StanBankras/human-centered-design-2021#tests)
* [Proces](https://github.com/StanBankras/human-centered-design-2021#proces)
* [Uitwerking](https://github.com/StanBankras/human-centered-design-2021#uitwerking)

## Probleem
Darice heeft voor de eerste 20 jaar van haar leven geluid kunnen horen. Altijd slechthorend geweest, maar ze kon wel horen. Toen zijn daarnaast ziek werd en medicijnen moest nemen die als bijwerking hadden dat het gehoor werd aangetast, kon zijn helemaal niet meer horen.

Darice houd erg van lezen, maar bij het lezen van podcasts heeft ze last van het feit dat ze de nuance van het gesprek niet goed mee krijgt. Teksten worden vaak perfect opgepoetst, waardoor het lijkt alsof de gesprekken bijna niet menselijk verlopen. Dit vindt Darice erg vervelend, en daardoor voelt ze zich een soort van buitengesloten van de realiteit.

De taak voor mij is dus om samen met Darice erachter te komen hoe we de podcast transcripts zo kunnen presenteren dat zij het gevoel krijgt dat ze meer van de nuance van het gesprek meekrijgt. Het wordt een ontwerp speciaal voor Darice, dus testen met Darice zijn bedoeld om haar en haar omgang met de computer/telefoon en podcasts lezen te leren kennen.

## User scenario
### Wie is Darice?
Darice is 39 jaar oud en is op haar 19e naar Nederland gekomen (vanuit Aruba). Ze is zelf een frontend developer en is voor inclusive design. Naast dat ze haar werk leuk vindt, vind ze het lezen van boeken ook erg leuk. Ze is doof, maar kan nog wel prima Nederlands spreken, wat mij erg verbaasde de eerste keer dat ik dat hoorde.

### Wat is haar wens?
Darice wilt podcasts met meer nuance kunnen lezen: ze weet dat mensen spraakfouten maken, dus dat hoort volgens haar dan ook thuis in een transcript. Ze wilt meer betrokken worden bij het gesprek, in plaats van de het klinkt alsof een nieuwslezer het heeft opgelezen.

### Hoe kan dit bereikt worden?
Darice leest podcast transcripts vaak op haar mobiel, maar ook op haar desktop computer. Ze zou graag een webapplicatie hebben waar ze de podcast kan lezen op een vernieuwende manier.

### Waarom wil zij dit?
Het maakt het leuker om podcasts te lezen. De mensenlijke dingen zorgen voor extra leesplezier en een betere manier voor haar om in te beelden hoe het gesprek is verlopen.

## Tests
* [Test 1 - Verkennende tests](https://github.com/StanBankras/human-centered-design-2021/wiki/Test-verslag-1) 
* [Test 2 - Dark mode, type stem & emotie](https://github.com/StanBankras/human-centered-design-2021/wiki/Test-verslag-2) 
* [Test 3 - Visualisatie audio & verder op emotie](https://github.com/StanBankras/human-centered-design-2021/wiki/Test-verslag-3) 

## Proces
Na met Darice getest te hebben, heb ik steeds een testverslag gemaakt. Hieruit kon ik conclusies trekken, maar zat ik iedere keer met nieuwe dingen die ik wilde weten. Na het maken van het testverslag begon ik dan met het voorbereiden van tests voor de volgende week.

Ik had gedurende dit proces niet een compleet eindconcept in mijn hoofd, maar focusde mij vooral op het doen van tests waardoor ik zoveel mogelijk kleine dingen te weten kwam van Darice.

Uiteindelijk heb ik hierdoor genoeg informatie verzamelt om tot een concept te komen waarvan ik goed kan ondersteunen dat Darice het fijn zou vinden om te gebruiken.

## Uitwerking
[Waarom werkt mijn concept voor Darice?](https://github.com/StanBankras/human-centered-design-2021/wiki/Waarom-werkt-dit-concept-voor-Darice%3F)
[Conclusies uit tests die bijdragen aan het ontwerp](https://github.com/StanBankras/human-centered-design-2021/wiki/Eindconclusies)

### [Live link](https://stanbankras.github.io/human-centered-design-2021/)